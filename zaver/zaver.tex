\chapter{Záver}

V prvej časti práce je popísaná Fourierova transformácia. Po krátkom
historickom úvode nasleduje pomerne dlhé uvedenie do problematiky
Fourierových radov. Rozoberáme ich princípy, matematické vlastnosti,
konvegrenciu a existenciu inverznej transformácie. Ďalej sa venujeme
Gibbsovmu fenoménu, ktorý ukazuje vlastnosti konvergencie nielen pre
rady ale aj pre samotnú spojitú a diskrétnu transformáciu. Po tomto
matematickom úvode nasleduje rýchly pohľad na spojitú a diskrétnu
Fourierovu transformáciu, viacrozmené verzie a nakoniec príbuzné
transformácie.
Druhá časť publikácie je venovaná čisto použitím Fourierovej a
diskrétnej kosínovej transformácie v informatike. Zaoberáme sa tam
otázkou digitalizácie, spracovaním a kompresiou digitálneho signálu -
či už zvuku alebo obrazu či videa. Taktiež ukazujeme rôzny výhody a
nevýhody použitých transformácii a čitateľovi vysvetľujeme prečo sa
použila práve daná variácia Fourierovej transformácie. Kapitolu
zakončujeme aplikáciami v teórii algoritmov a bezpečnosti ako nástroj
na rýchle násobenie polynómov a generovanie bezpečných hashovacích
funkcií.

Hlavným prínosom práce je systematické pozbieranie a overenie jednotlivých
aplikácii Fourierovej transformácie a jej modifikácii v informatike s
dôrazom na ich vzájomné prepojenie. Autor sám venoval nezanedbateľné
úsilie na vyskúšanie týchto aplikácii a problémov, s ktorými musia
čeliť. Práca ale rozsahovo zďaleka
nepokrýva všetky aspekty Fourierovej transformácie aké pôvodne chcela
spomenúť. Z priestorových dôvodov boô autor nútený
vynechať množstvo ďalších zaujímavých použití. Do budúcnosti by sa
chcelo na práci pokračovať, spomenúť matematické a fyzikálne využitia,
ktoré sú mnohokrát až prekvapivé. Taktiež je autorovým cieľom v
budúcnosti rozobrať jednotlivé algoritmy na výpočet rýchlej Fourierovej transformácie,
popísať ich výhody, nevýhody a ozrejmiť situácie, v ktorých sa
používajú.
